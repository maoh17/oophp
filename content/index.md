---
title: "Magnus me-sida"
...
Min me-sida i kursen oophp
==========================

Detta är min me-sida i kursen Objektorienterade webbteknologier "<a href="https://dbwebb.se/kurser/oophp-v4">oophp</a>". Denna sidan innehåller en presentation av mig själv.

[FIGURE src="image/moskkugaisi.jpg?w=500" caption="Jag på toppen av fjället Moskkugaisi, några mil från Treriksröset i norra Lappland."]

Min nuvarande resa började med att jag bestämde mig för att ta ett år ledigt från arbetslivet och bara göra saker ville göra och som jag aldrig gjort tidigare. Jag åkte skidor hela vintersäsongen 2016 i norska och svenska fjällen. Jag var hemma i Skåne på sommaren, men längtade tillbaka till fjällen. En fjällvandring hade jag aldrig gjort så jag började planera en sådan. Jag råkade läsa om någon som hade vandrat Gröna Bandet och tänkte att det måste jag prova. Så jag startade vid Treriksröset i augusti och började vandra söderut. I slutet av november, efter 152 mils vandring, kom jag fram till Grövelsjön i Dalarna.

Jag hann tänka en hel del under vandringen. Jag kom fram till att jag är ganska bra på att genomföra stora och svåra projekt. Jag är målinriktad och uthållig. Jag har lätt att fastna i en hobby och fokusera 100 procent på den. Tänk om jag kunde hitta en hobby som också kunde vara mitt jobb. Jag försökte komma på någon bra idé, men det gick inget vidare till en början. Efter flera veckor kom den så till slut. Av en ren slump egentligen. Idén som kom att bli min affärsidé. Affärsidén tog tre timmar att tänka igenom. Efter de tre timmarna bestämde jag mig för att köra. Att strukturera den i en affärsplan tog sedan tre månader.

Slutsats: Jag måste bygga en webbplats och jag måste lära mig mer om webbprogrammering. Åtminstone lite grundläggande så att jag kan gå vidare i djungeln av programmeringsspråk, plattformar och ramverk. Jag fattade ett beslut att webbplatsen ska byggas med LAMP-arkitektur och en blandning av en färdig plattform och egenutvecklat.

Jag har jobbat som programmerare tidigare, men det var många år sedan. Webbprogrammering hade jag ingen erfarenhet av innan jag började på BTH. Kurspaketet <a href="https://dbwebb.se/utbildning/webbprogrammering-och-databaser-30hp/2017">Webbprogrammering och databaser</a> blev en perfekt möjlighet för mig att lära mig grunderna på ett strukturerat och bra sätt. Nu är jag igång med den sista kursen av fyra.
